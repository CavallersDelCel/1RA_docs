# Pas 9: Curs d'Infanteria Bàsic (CIB)

Com a pas previ a poder participar a les nostres missions, tothom ha de superar el Curs d'Infanteria Bàsic (C.I.B). El CIB serveix tant per adquirir els coneixements teòrics bàsics, com per a practicar els procediments pràctics necessàris per poder participar amb garanties a les missions del grup.

El curs posa a prova la teva motivació i te un fort component autodidacta. Primerament has d'estudiar-te la Guia Bàsica d'Infanteria que pots descarregar del següent enllaç (PDF):

[Guia Bàsica d'Infanteria](http://arma.cavallersdelcel.cat/docs/Guia_Basica_Infanteria.pdf)

Pren-te el temps necessàri i no vulguis córrer. Si tens dubtes ens ho pots comentar per Discord i t'ajudarem.

Un cop creguis que ho tens tot ben clar, has de superar la prova pràctica, en la qual se t'explicarà com funcionen alguns dels punts de la guia de manera pràctica i se't faran preguntes per comprovar que disposes dels coneixements necessàris.

Les proves pràctiques es fan tots els **Dimecres a les 21.30h**, has de connectar-te 15 minuts abans al TeamSpeak 3 i esperar a que un instructor es faci càrrec de tu. Recorda comprovar que el plugin de l'ACRE2 està funcionant correctament i que tens tots els mods correctament descarregats i configurats.

Un cop superat el C.I.B (que te una duració aproximada de mitja hora), se't permetrà assistir a la missió posterior que sol durar 1 hora (normalment acaba a les 23.30h), on també s'avaluarà la teva resposta inicial. En cas que no superis la prova, l'instructor t'ho farà saber i et recomanarà que et preparis millor per a la següent.

Recorda ser respectuós i mantenir la disciplina en tot moment, un recluta que creu que ja ho sap tot o que no respecta la cadena de comandament, no te cap futur al 1RA. Per contra un recluta que escolta, mostra interès i ganes d'aprendre, segurament superarà el C.I.B a la primera.

[Següent pas >](http://arma.cavallersdelcel.cat/gn/pas10)
